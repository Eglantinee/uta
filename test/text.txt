Президент Володимир Зеленський звільнив директора Державного бюро розслідувань Романа Трубу.

Джерело: указ глави держави

Деталі: Іншим указом тимчасово виконуючою обов’язки директора ДБР призначено нардепку "Слуги народу" голову комітету з питань правової політики Ірину Венедіктову.

 
Довідково:  Венедіктова – завідувачка кафедри цивільно-правових дисциплін юридичного факультету ХНУ імені В.Н Каразіна. Професор, доктор юридичних наук.

У 2016 році вона подавала свою кандидатуру на посаду судді Верховного суду. Але участь в конкурсі провалила, отримавши бал "менше мінімально допустимого".

До команади тоді ще кандидата у президенти Зеленського Венедіктова долучилась як експерт із судової реформи. До Верховної Ради пройшла третім номером у списку "Слуги народу".

Її називали кандидаткою на крісло міністра юстиції в новому уряді та голови Харківської ОДА, однак Венедіктова не була призначена на ці посади.

Чоловік тимчасової очільниці ДБР, Денис Колесник, згідно з декларацією за 2018 рік, працює у Харківській кіберполіції. Подружжя виховує двох дітей.

Що передувало: 24 грудня президент Володимир Зеленський підписав зміни до закону про Державне бюро розслідувань.

Згідно з цим документом, директор ДБР Роман Труба та його заступники підлягають звільненню.

Знати більше: Що буде з Державним бюро розслідувань та чому звільнили його керівника?

Трубу зірвало. Як і за що Зеленський і Рада розігнали керівництво ДБР


МІУ ти Мінцифри показали транспортний портал е-послуг. Які функції доступні
П'ЯТНИЦЯ, 27 ГРУДНЯ 2019, 12:11
487 ПЕРЕГЛЯДІВ 0


 
В Україні створили транспортний портал електронних послуг e-transport.gov.ua, який об’єднує електронні сервіси у всіх сферах транспортної галузі в одну систему.

Портал показали на спільному брифінгу міністра інфраструктури Владислава Криклія та міністра цифрової трансформації Михайла Федорова, передає прес-служба МІУ.

На транспортному порталі можна замовити не тільки державні адміністративні послуги у галузі транспорту, а й отримати загальні тематичні сервіси.

"Мультимодальність транспорту та цифрові транспортні коридори – є пріорітетами для міністерства інфраструктури. Для цього ми створюємо електронні сервіси у всіх сферах транспортної галузі. Цифрові рішення потрібні для розвитку Шовкового шляху та інших транспортних коридорів", - відзначив Криклій.

Які функції будуть у транспортному порталі електронних послуг.

Бронювання дозволів  на міжнародні перевезення
Що пропонується:

-     Інтегрована система ідентифікації id.gov.ua

-     Онлайн подача і сплата заявки

-     Швидка перевірка документів

-     Бронювання певного бланку дозволу для певного перевізника

За словами відомства процедура займає до 3 хвилин.

Пост-контроль
Обмін даними з митницією надає можливості реального відстежування зловмисників, які намагаються підробити дозволи або порушають порядок їх використовування.

Кожен зареєстрований дозвіл може бути простежено з моменту його бронювання або друку до перетину кордону та повернення на пункт видачі дозволу.

Дозволи на негабаритні перевезення
Що пропонується:

-     Інтегрована система ідентифікації id.gov.ua

-     Онлайн подача і сплата заявки

-     Значне пришвидшення процедури

Е-протокол
Для обліку та оперативного опрацювання протоколів актів, що виписуються інспекторами Укртрансбезпеки було введено новий формат – е-протокол.

Надає можливість інспекторам напряму з дороги оперативно передавати до департаменту контролю Укртрансбзпеки інформацію щодо порушників з метою подальшого опрацювання інцидентів.

Відеоспостереження
Для здійснення громадського контролю та підвищення прозорості процесу видачі дозволів організована трансляція з Пунктів видачі дозволів у містах: Ковель,  Голоби, Львів, Вінниця, Хмельницький, Бориспіль, Коростень. У найближчий час планується додавання ще 7 пунктів та інших важливих об’єктів.

е-ТТН 
Електронний документ для засвідчення права на здійснення вантажних перевезень. Наразі впроваджено пілотний проект,  побудована центральна база даних е-ТТН, до неї вносяться данні від комерційних систем документообігу які обслуговують вантажоперевізників.

"Очікуйте на порталі найближчим часом розширення сервісів для автотранспорту (дозвіл на перевантаження), сервіси для моряків і можливість реєстрації повітряних суден", – підкреслив Владислав Криклій.

Відзначається, що портал наповнюватиметься сервісами, а також у планах впровадження платіжних сервісів, підключення до системи електронної взаємодії Трембіта, впровадження  Security Operation Center на базі центру кібербезпеки ДП ГЦЦК.

Місцева влада міст почала переглядати тарифи для населення на тепло, у Кропивницькому сума в платіжці буде зменшена на 28,7%.

Про це повідомив прем’єр-міністр Олексій Гончарук у своєму телеграм-каналі.

"Раніше уряд ухвалив рішення, яке дозволяє зменшити суму в платіжці за тепло до 30%.

Черкаси, Житомир, Кривий Ріг, Обухів та багато інших міст уже переглядають тарифи.

Яскравий приклад Кропивницького — там сума в платіжці вже буде меншою на 28,7%.

Закликаю всіх представників влади на місцях активно долучатися до цього процесу", - пише прем’єр.

Нагадуємо:

24 грудня Гончарук пообіцяв, що "платіжку" за теплову енергію за рахунок їх коригування відповідно до ринкової ціни на газ у грудні може бути знижено на 300-400 грн.

Також прем'єр-міністр Олексій Гончарук виключає перегляд правил надання субсидій.

Раніше президент Володимир Зеленський повідомляв, що знайдено рішення, яке дозволить знизити тарифи на опалення майже вдвічі наступної зими.

Президент Володимир Зеленський достроково зняв дисциплінарне стягнення з першого заступника керівника Офісу президента Сергія Трофімова та заступника керівника Офісу президента Кирила Тимошенка.

Джерело: указ глави держави №№958/2019.

Дослівно: "Зняти достроково догану, оголошену указом президента України від 17 вересня 2019 року № 699 "Про притягнення до дисциплінарної відповідальності…".

Що передувало: У вересні президент Володимир Зеленський оголосив догану двом заступникам керівника Офісу президента Андрія Богдана.

У мотиваційній частині було вказано: "За неналежне виконання посадових обов’язків, зокрема, за результатами робочої поїздки президента Зеленського до Дніпропетровської області"

Як саме "не впорались" зі службовими обов’язками заступники керівника ОПУ Андрія Богдана, в документі не вказано. Сам Тимошенко пізніше уточнив, що догана пов'язана з організацією поїздки.

Новий керівник Українського інституту національної пам’яті Антон Дробович заявив, що його робота не буде "розворотом в інший бік" у порівняні з попередником Володимиром В’ятровичем, однак відмінності будуть.

Джерело: ефір програми "Нині вже" на hromadske

Пряма мова: "Кут нахилу є, все-таки маю реальність – є поле, і в цьому полі інформаційному багато хто оцінював Інститут так, що потрібно більше уваги зосередити на діалог, комунікацію, роботу з громадами і т. д. Я чую ці оцінки і відповідно буду робити різні акценти щодо цього...

Тут питання риторики, питання спілкування з громадянами, і питання зв’язку, змісту роботи і комунікацій.

Дуже часто Інститут здійснював декомунізацію виключно в рамках закону і процедур доволі цивілізованих, а цитати і, скажімо так, послідовники дуже сильно перегинали палицю: це починаючи з того, як ставились до об’єктів радянської спадщини, в тому числі мистецької, і закінчуючи тим, як подавалися перейменування.

Наприклад, коли хтось під виглядом декомунізації намагався переназвати якісь об’єкти чи вулиці, які скоріше підпадають не під декомунізацію, а є спадщиною імперською російською".

Деталі: Очільник Інституту національної пам’яті наголосив, що не проти перейменувань і таких об’єктів, але робити це треба за законом і "називати речі своїми іменами".

Також Дробович заявив, що хоче "більше діалогу в українському суспільстві".

При цьому він не вважає, що за минулого керівника УІНП йшов у радикально неправильному напрямку.

Передісторія:

У вересні з посади голови Інституту нацпам'яті пішов Володимир В’ятрович. А 3 грудня він офіційно став народним депутатом та увійшов до фракції партії "Європейська солідарність".
Кабінет міністрів обрав новим очільником Інституту національної пам’яті керівника освітніх проєктів меморіального центру Голокосту "Бабин Яр" Антона Дробовича.
В’ятрович назвав призначення Дробовича "розворотом в інший бік".   













Державний Укргазбанк видав перший кредит за державною програмою "Доступні кредити 5-7-9%" у розмірі 1,5 мільйона гривень.

Про повідомляє прес-служба банку.

"Блискавична швидкість - перший кредитний договір на 1,5 млн грн ми щойно підписали з молодим вінницьким підприємцем☝️ Кредитні кошти за програмою "Доступні кредити 5-7-9%" він витратить на розвиток свого бізнесу - на закупівлю нового обладнання", - йдеться у повідомленні.

Нагадуємо:

Як повідомлялося, чотири державні банки - ПриватБанк, Ощадбанк, Укрексімбанк і Укргазбанк уклали з Фондом розвитку підприємництва угоду про участь у реалізації програми "Доступні кредити 5-7-9%".

Попередні заявки у Приватбанк на отриманя пільгових кредитів за державною програмою "Доступні кредити 5-7-9%" уже подали 9 279 підприємців і представників малого бізнесу.

3 грудня президент Володимир Зеленський анонсував державну програму "Повертайся та залишайся" яка має на меті повернути українців з-за кордону.

24 січня Кабмін схвалив початок програми доступних кредитів для малого бізнесу з 1 лютого.

За оцінками Міністерства фінансів взяти участь у програмі "Доступні кредити 5-7-9%" у 2020 році зможуть близько 50 тисяч позичальників.

Підтримка бізнесу буде надаватися за двома напрямками:

1. Здешевлення кредитів шляхом компенсації відсоткової ставки до рівня 5, 7 та 9 відсотків річних за кредитами у національній валюті. Відсоток залежить від розміру та типу бізнесу:

- 5% річних – якщо виручка до 25 млн грн і створюються мінімум 2 робочих місця;

- 7% річних – для бізнесу з виручкою до 25 млн грн, який не створює нових робочих місць, але за кожного нового працівника ставка знизиться на 0,5%;

- 9% річних – для бізнесу з виручкою до 50 млн грн;

2. Надання часткових гарантій за кредитами, наданими мікро та малому бізнесу, якщо у них не вистачає застави.
Президентом Турецької Республіки Реджеп Таїп Ердоган, який прибув в Україну з офіційним візитом, привітався з почесною вартою словами "Слава Україні!"

Джерело: відео з урочистої церемонії зустрічі біля Маріїнського палацу у Києві

Деталі: Під час зустрічі прозвучали гімни Туреччини та України.

Після цього президент Ердоган підійшов до мікрофона, що стояв перед почесним караулом і гучно привітався "Слава Україні!", на що військові усі разом вигукнули "Героям слава!".


Що було раніше: 3 лютого президент Володимир Зеленський зустрічається з президентом Турецької Республіки Реджепом Таїпом Ердоганом, який прибув в Україну з офіційним візитом.

Передісторія: 

У жовтні 2018 року Верховна Рада ухвалила у другому читанні та в цілому законопроект щодо вітання "Слава Україні!" – "Героям слава!" в армії та в поліції. 

У 2019 році в бюджет надходило менше коштів від акцизного податку на лікерно-горілчані вироби, ніж у 2018, проте у листопаді і грудні спостерігався різкий стрибок - приблизно під 400 млн грн додатково за 2 місяці.

Про це повідомив у Facebook міністр Кабінету міністрів Дмитро Дубілет.

"Що призвело до цього стрибка? Відразу кілька факторів. В Укрспирті, який зараз готується до демонополізації, з'явилося нове керівництво (Сергій Блескін). Відбувається кадрове оновлення в податковій міліції та інших силових органах.

Ми почали взаємодіяти з бізнесом по відпрацюванню нелегальних учасників", - написав Дубілет.

"В цьому році детінізація ринку має продовжитись. З одного боку, маємо закінчити перезавантаження ключових органів. З іншого боку, на боротьбу будуть кинуті технології — від лічильників на виробниках спирту до електронної акцизної марки, про яку я нещодавна писав", - додав він.

Пілотний проєкт з часткової цифровізації акцизних марок в Україні може бути запущено у найближчі місяці, заявив міністр Кабінету міністрів Дмитро Дубілет.

Уряд запустить пілотний проєкт електронної акцизної марки. Її принцип роботи полягатиме у нанесенні штрих-коду на паперові акцизні марки.

У жовтні повідомлялося, що представники бізнес-спільноти мають інформацію, що у Мінфіні уже відбулося 2 засідання робочої групи з приводу впровадження електронної акцизної марки, але на жодне з них не запросили представників від бізнесу.

Раніше Дубілет заявив, що в уряді запустили проект, у рамках якого спробують знову зробити ринки сигарет та алкоголю "білими".

Що цьому передувало: В Офісі президента раніше відповіли "Українській правді", що володіють інформацією про те, хто літав із президентом Володимиром Зеленським у Оман в січні 2020 року.

Знати більше: Андрій Єрмак: Зеленський повернувся з Оману настільки швидко, наскільки це було можливо

Вранці 8 січня у Офісі президента повідомили, що президент Володимир Зеленський через катастрофу літака МАУ у Тегерані терміново перервав поїздку до Оману та повертається до Києва. 
До Оману Зеленський разом з родиною полетів 5 січня. В пресслужбі тоді заявили, що візит є офіційним, проте президент скористався послугами рейсового літака, витративши власні кошти. Відомо, що з Зеленським був радник Андрій Єрмак.
За спостереженням програми "Схеми", Зеленський прилетів з Оману майже через добу після авіакатастрофи українського літака МАУ в Ірані.
Переліт літака Медведчука до Оману і назад збігся з перебуванням Зеленського в Омані. ЗМІ припускали, що Зеленський міг зустрічатися із представниками РФ. У Зеленського таку версію назвали спекуляцією. Медведчук заявив, що на його літаку з Оману до Москви летіла сім’я його старшої доньки.
Офіс президента повідомив у січні, що Зеленський провів в Омані 2 зустрічі: з міністром, відповідальним за закордонні справи Султанату Оман і виконавчим президентом Державного генерального резервного фонду Султанату. На цих зустрічах обговорювалися торгівельні відносини і можливі інвестиції в Україну. В обох повідомленнях Офісу президента не згадувалося про інших учасників візиту в Оман.


